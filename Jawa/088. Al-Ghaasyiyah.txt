1. Apa sira wis tampa dhawuh bab dina Piwales?
2. Ing dina iku akeh awak padha konjem.
3. Padha ngelakoni kangelan lan rekasa.
4. Lumebu ing geni murub.
5. Diombeni saka sumber umob (kang panase hangluwihi)
6. Ora padha oleh pangan, kejaba eri.
7. Ora bisa ngelemoni lan ora maregi.
8. Ing dina iku uga akeh awak padha kapenak.
9. Padha lega atine marga anggone ngelakoni panggawe becik.
10. Manggon ana ing taman kang linuhung.
11. Ana ing kono sira ora tahu krungu pangucap hala.
12. Ing kono ana bengawane mili.
13. Ing kono ada dhampare kang tinata dhuwur.
14. Sarta pinggan unjukan kang wus tinata.
15. Lan bantal kang jejer - jejer.
16. Apa dene babut kang gumelar.
17. Lah apa ta dheweke padha ora angawase marang onta kapriye anggone tinitahake?
18. Lan marang langit kapriye anggone ginawe dhuwur?
19. Lan gunung - gunung anggone padha didegake?
20. Lan bumi anggone di gelar?
21. Sira Ingsun kersakake memulang, mulane memulang (menehi pepiling).
22. Sira dudu wajibe meksa marang dheweke.
23. Amung wong - wong kang malengos lan maido.
24. Allah bakal nyiksa kelawan siksa kang gedhe.
25. Satemene manungsa iku kabeh bakal padha bali marang ngarsaningsun (Allah).
26. Nuli padha Ingsun timbang hala becike.