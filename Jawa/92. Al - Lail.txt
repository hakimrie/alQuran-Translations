1. Demi wengi nalikane nutupi awan kelawan petenge.
2. Lan awan nalikane lahir gumelar.
3. Sarta tumitahing lanang lan wadon.
4. Satemene lakunira para manungsa, beda - beda.
5. Dene sapa wongkang we-wehsarta anjaga dirine (saka ala).
6. Lan benerake kang becik.
7. Bakal Ingsun gampangake marang kawusanan kang gampang.
8. Dene wong kang kumed (cethil) sarta rumangsa ora butuh (marang Allah).
9. Apa dene nampik barang kang becik.
10. Bakal Ingsun gampangake marang kawusanan kang angel.
11. Bandhane ora migunani apa - apa manawa dheweke wis sirna.
12. Sayekti nuduhake dalan iku tanggungan Ingsun.
13. Lan sayekti akherat sarta dunya iku Ingsun kang kagungan.
14. Mulane Ingsun ngelengake marang sira, geni kang mulad - mulad.
15. Ora mlebu mrunu kejaba kang banget cilaka.
16. Kang maido kasunyatan lan mlengos.
17. Lan bakal diedohake saka wong kang banget anggone anjaga dhirine (saka ing ala).
18. Kang mewehake bandhane, anuceni dirine.
19. Ora ana wong siji kang oleh ganjaran kabungan ana ngarsane Allah.
20. Kajaba yen anggone ngelakoni kabecikan, murih keparenge Pangeran kang Maha Luhur.
21. Ing tembe bakal lega atine nampani ganjaran.