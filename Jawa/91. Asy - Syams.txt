1. Dhemi srengenge lan sorote.
2. Dhemi rembulan nalikane mencorong.
3. Dhemi awan nalikane ngatonake srengenge kelawan padhange.
4. Dhemi wengi nalikane nutupi srengenge kelawan petenge.
5. Lan langit sarta yasane.
6. Sarta bumi tuwin gumelare.
7. Apa dene jiwa tuwin sampurnane.
8. Banjur Panjenengane paring weruh kelawan ilham lakuune ala lan becik marang awak mau.
9. Wong kang ngersikake awake saka dosa tetep wong begja.
10. Lan temen kapitunan sapa - sapa sing angregedi jiwane.
11. Bongsa Tsamud gorohake kasunyatan kelawan kesasare.
12. Nalika wong kang cilaka dhewe tangi (jemedhul).
13. Utusaning Allah (Sholeh) nuli mituturi marang dheweke (Tsamud), "Aja padha natoni untaning Allah, aja ngarubiru pangombene".
14. Wong Tsamud padha maido (Nabi Sholeh) nuli padha natoni (mbelih) ontane Allah. Pangeran, nuli numpes dheweke marga dosane tumuli sirna kabeh.
15. Pangeran ora kuwatir wekasane (akibate).