1. (Muhammad) sira macaa kelawan asmaning Pangeranira Kang anitahake.
2. Panjenengane anitahake manungsa saka getih kenthel.
3. Macaa, lan Pangeranira iku Ingkang Maha Mulya.
4. Kang meruhake (carane nulis) nganggo kalam.
5. Kang meruhake marang manungsa, barang kang maune durung weruh.
6. Nanging satemene manungsa iku kebangeten.
7. Dene rumongsa awake wis cukup (ora butuh).
8. Sira iku mesthi bakal bali disowanake ana pangayunaning Allah.
9. Kapriye penemunira wong kang menging?
10. Sawijining abdi samongsa sholat.
11. Apa sira weruh yen dheweke iku nglungguhi pituduh bener?
12. Utawa ajak - ajak jaga diri (saka ala) ?
13. Apa sira weruh yen dheweke iku anggorohake lan mlengos.
14. Apa dheweke ora weruh yen Allah iku amirsani?
15. Temen menawa dheweke (Abu Jahal) Ora mareni anggone kafir ing tembe mesthi Ingsun candhak kuncunge (bathuke).
16. Kuncunge wong goroh, kuncunge wong luput.
17. Yen wis mangkono mara ngundanga kanca - kancane jaluka pitulung.
18. Nanging Ingsun undangake malaekat Zabaniah.
19. Aja sira manut dheweke, sarta sumujuda (sholat) lan nyedhakka ing Allah kelawan sujud.
