1. Samongsa langit wis belah.
2. Lan samongsa lintang - lintange wis pating selebar.
3. Lan samongsa segara - segara padha dibludagake.
4. Lan samangsa kubur - kubur padha binukak.
5. Sarupaning jiwa bakal weruh apa kang didhisikake lan kang dikerekake.
6. O, manungsa sapa kang jelomprongake sira, nganti duraka ing Pangeranira kang Mulya.
7. Kang wis gawe awakira genep waras lan patut.
8. Allah namtokake rupanira miturut sakersane.
9. O, ananging sira padha anggorohake marang wawalese.
10. Lan sayekti temen ana kang padha anjaga marang sira.
11. Para juru nulisi minulya.
12. Padha meruhi apa kang padha sira lakoni.
13. Sayekti para tulus temen bakal padha ana sajeroning nugraha.
14. Lan sayekti, para duraka temen bakal ana sajeroning geni murub.
15. Bakal padha mlebu mrono ing dinane pancasan.
16. Lan ora bakal dheweke padha oncat saka ing kono.
17. Lan apa kang meruhake ing sira, dina pancasan iku apa?
18. Maneh, apa kang meruhake ing sira, dina pancasan iku apa?
19. Dinane ora ana sawijining jiwa bisa andayani sathitika marang jiwa (liyane) ing dina iku sakabehane parentah ana astaning Allah.