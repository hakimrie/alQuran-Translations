1. Awit ingkang asma Allah kang Maha Murah tur kang Maha Asih.
2. Kabeh puji iku kagungane Allah kang mangerani 'alam kabeh.
3. Kang Maha Murah tur kang Maha Asih.
4. Kang ngratoni ing dina Agama[1].
5. Namung dhumateng Padhuka kawula manembah, lan namung dhumateng Padhuka kawula nyuwun pitulungan.
6. Dhuh Allah, mugi nedahna margi leres[2] dumateng kawula.
7. (Inggih punika) marginipun para tiyang ingkang sami padhuka paringi nikmat[3] dede (marginipun) tiyang ingkang sami kesasar. (Mugi-mugi Panjenengan nyembadhani panyuwun kawula).

-----
[1] Dina agama = dina piwales, iya iku dina Qiyamat, awit dina iku Allah nindakake piwales angganjar wong Mukmin serta nyiksa wong kafir.
[2] Margi leres = dalan kang bener, yaiku syari'ating agama Islam.
[3] nikmat = sadhengah kang mikolehi, marang manungsa, nanging tumrape ana ing akherat, kang mikolehi mau mong iman, yaiku percaya marang Allah.