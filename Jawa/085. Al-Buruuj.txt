1. Demi langit kang duweni lintang - lintang.
2. Demi dina kang dijanjekake (mesthi kelakon).
3. Demi seksi lan kang disekseni.
4. Wong kang padha duwe jogangan utawa biyantu (padha kena benduning Allah).
5. Jogangan mau isi geni murub.
6. Nalika dheweke lungguh sakiwa thengene.
7. Padha nyumurupi anggone milara para wong kang ngestu.
8. Anggone milara mau dumeh wong kang angestu padha percaya Allah kang Maha Mulya tur Pantes Pinuji.
9. Kang kagungan kraton langit lan bumi, Allah Mirsani samu barang.
10. Sarupane wong kang maeka utawa milara wong kang angestu lananga wadona, sarana diobong kang mangka ora tobat padha dipatrapi siksa neraka Jahannam minongka patrapan anggone ngobong wong kang angestu.
11. Sarupane wong kang angestu kang nglakoni panggawe becik bakal apdha tampa ganjaran suwarga kang ana bengawane mili ana sangisore kekayon kang mangkono aran kabegjan gedhe.
12. Satemene siksane pangeranira abot.
13. Allah kang murwani gawe makhluk banjur nguripake maneh.
14. Allah kapareng ngapura tur asih marang kawulane.
15. Ingkang kagungan singgasana, ingkang minulya.
16. Kang nindakake samu barang kang dadi kersane.
17. Sira apa wus tampa dhawuh cerita tumpese bala akeh?
18. Fir'aun lan Tsamud?
19. Dene ummat ira kang padha kafir siksane marga kaluputan anggone padha maido.
20. Allah iku kaweruhe lan kuasane nglimputi para kafir kabeh.
21. Al-Quran iku kitabe Allah kang agung.
22. Kasimpen ana ing Lauhul Mahfudz.