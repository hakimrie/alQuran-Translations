1. He wong kang kemulan (Muhammad).
2. Sira tangiya sholat ing wayah wengi mung kena leren sedhela (kanggo turu).
3. Sholata setengah wengi utawa suda sethithik (dadi mung saprotelone wengi).
4. Utawa tambahan (dari rong protelon wengi) sarta macaa al-Quran kang patitis wacanira.
5. Ingsun bakal dhawuhake al-Quran kang abot marang sira.
6. Satemen sholat ing wektu wengi (sawuse turu) empaning ponco driya condhong banget lan ati, kanggo benerake pengucap.
7. Satemene sira ing wayah awan wis nyambut gawe suwe.
8. Sira nyebuta asmaning Allah Pangeranira sarta melenga ngabekti.
9. Allah iku Pangeraning jagad sisih wetan lan sisih kulon, ora ana sesembahan kelawan bener kejaba Allah, sira nyumanggakna samu barang prakara marang Allah.
10. Sabara marang pangucape (wong kafir) kang nglarakake ati tokna kelawan becik.
11. Lan Ingsun togna wae, mangkana uga wongkang anggorohake kang sarwa mubra - mubru (kecukupan) togna wae sedhela.
12. Satemene Ingsun kagungan dhadhung kang santosa lan kagungan neraka jahanam.
13. Sarta kagungan pepanganan kang nglalekake lan siksa kang nglarani.
14. Kelakone kang mangkono mau ing dinane bumi lan gunung - gunung gonjang - ganjing, gunung - gunung padha dadi wedhi kang mawur - mawur.
15. Ingsun wis ngutus rasul nerangkae marang sira bakal anggoningsun ngutus rasul marang Fir'aun.
16. Nanging Fir'aun ambangkang marang parenthe rosul (Musa) mulane banjur dipatrapi siksa abot.
17. Kapriye olehmu bakal anjaga awakmu, manawa padha maido, ing dinane kang para bocah adha didadekake kaki (tuwa uwanen?)
18. Ing dina iku sanadyan langit hiya sigar, kang wis ditemtokake dening Allah, mesthi kaleksanan.
19. Satemene ayat (tanda) iki dadi wewulang sing sapa kepengen selamet ngestokna ayat mau, minangka dalan marang ngarsaning Allah Pangerane.
20. Satemene Allah Pangeranira nguningane yen sira nindakake sholat kira - kira 2/3 wengi, lan setengah wengi lan (kala - kala) 1/3 wengi. Lan shabatira sagolongan hiya padha mangkono. Allah nemtokake dawa cendhake rina lan wengi, nguningani yen sira padha ora kelar sholat samono suwene mau kajaba kelawan rekasa, mulane Allah muwung marang sira. Sarehne mangkono sira macaa al-Quran sakuwasanira ana sajerone sholat. Allah nguningani yen sira iku bakal ana kang nandhang lara banjur rekasa sholat ing wayah wengi lan ana uga kang padha mlaku lelungan ing bumi ngupaya jiwa golek rizki kanugrahaning Allah lan ana uga kang padha perang ing dalaning Allah, mulane sira padhaa maca al-Quran sakuwasanira lan ngakonana sholat, bayar zakat, padha motangna becik marang Allah. Samu barang kabecikan kang padha sira lakoni bakal nemu ganjran becik ana ngarsaning Allah ngungkuli kabecikan kang sira lakoni ing buri. Lan nyuwuna pangapuraning Allah, satemene Allah iku karsa ngapura tur maha asih.