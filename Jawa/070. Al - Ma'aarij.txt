1. Sawijining wong, anjaluk siksa kang mesthi bakal tiba.
2. Tumrap para kafir, ora ana wong bisa nulak.
3. Saka Allah kang Kagungan dalaning munggah.
4. Para malaikat lan ruh (Jibril) padha munggah marang Allah ing sadina ingkang kadaripun sarupi kaliyan 50000 tahun. [padha munggah marang panggonan tumuruning parentahing Allah. Kelakone siksa mau tinamtokake ana ing dina Qiyamat yaiku dina kang ukurane 50000 tahun.]
5. (Muhammad) sira shabara kelawan tenteram.
6. Pangrasane dheweke siksa iku isih lawas banget kelakone.
7. Nanging Ingsun ngarani wis cedhak.
8. Ing dina samangsa langite kaya jer - jeran tembaga.
9. Dene gunung - gunung kaya kapuk mabul - mabul.
10. Lan ora ana wong tetakon marang sanake.
11. Padha deleng marang sanake nanging ora wani takon, pangarep - arepe siksa mau wurunga sarana nyahosake anak - anake.
12. Sarta rabine (garwane) tuwin sadulure.
13. Lan nyahosake batihe kang dadi wewengkone.
14. Upama duwea saisining bumi kaduga nyaosake kabeh tumuli (pangarep - arepe) diselametake saka siksa.
15. Ora pisan - pisan! sayekti iku geni mulad - mulad.
16. Nglonyomake kulit.
17. Ngundang - ngundang kang mungkur (ora percaya Allah) lan mlengos (marang nabi).
18. Sarta anumpuk - numpuk tuwin anyinggahake bondho.
19. Sayekti manungsa iku tinitah sarwa angewuhake.
20. Samangsa kataman kojur ngersula.
21. Lan samongsa kataman begja, cethil.
22. Kajaba wong kang padha sholat.
23. Kang tetep olehe padha sholat.
24. Sarta kang ing sajeroning bandhane ana saperangan kang tartamtu (kanggo zakat).
25. Tumrap para kang anjajaluk sarta wong kasrakat.
26. Lan kang padha ngandel anane dina Qiyamat.
27. Lan kang padha wedi siksaning Pangerane.
28. Awit ora ana wong kuasa mesthi kalis siksaning Pangerane.
29. Sarta padha angreksa marang awak-kawirangane.
30. Kajaba tumrap bojone utawa wong kang dadi darbeke iku dudu larangan.
31. Sapa wonge nerajang (cumbana) wong saliyane iku wong kang mlangkah wates.
32. Lan kang padha tuhu ora nyidrani sasanggemane lan rumeksa barang titipan.
33. Lan kang padha dadi seksi (ing Pangadilan) kelawan saktemene.
34. Lan padha ngelakoni sholat tetep ana waktune.
35. Wong kang mangkono mau bakal manggon ana suwarga kinurmatan.
36. Wong kafir padha rebut dujung ngrungokake pituturira apa gunane ora mekolehi marang awake.
37. Padha grombolan ana ing kiwanira lan tengenira.
38. Ana siji - sijine wong kafir mau padha kepengin dilebokake ing suwarga Na'im.
39. Tangeh yen kelakon, sayekti Ingsun dadekake dheweke saka rang padha diweruhi.
40. Ingsun supata demi Pangeraning Wetan lan Kulon (Panggon metu lan surupe srengenge) sayekti temen Ingsun iki kuwasa.
41. Bisa nyalini gawe manungsa liya kang becike ngungkuli dheweke mukal yen Ingsun ora bisa.
42. Mulane dheweke iku togna wae karo ben padha selulub ana ing panasaran sarta abungah - bungah nganti tumeka dinane kang diancamake siksa.
43. Dinane dheweke padha metu saka kuburan kelawan gagancangan kaya dene amlayoni kang tinuju (marani brahalane).
44. Pandelenge padha tumungkul nistha bakal tumiba marang dheweke, dina iku dina qiyamat kang diancamake marang dheweke.