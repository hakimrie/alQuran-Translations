1. Nyebuta Maha Suci tumrap asmane Allah Pangeranira kang Maha Luhur.
2. Kang wis gawe samu barang kelawan prayoga.
3. Lan mesthi kahanane samu barang mau ala lan becik atas kersane pribadi nuli nuduhake barang kang amrih becik.
4. Lan kang angetokake thethukulan.
5. Sawuse ijo dikersakake garing warnane abang semu kuning.
6. Ingsun bakal mulang Qur'an maran sira (Muhammad) lan sira ora bakal lali.
7. Kajaba barang kang dikersaake Allah, satemene Allah iku nguningani panggawe lan pangucap nyata lan samar - samar.
8. Lan Ingsun nulungi sira anglakoni dalan kang gampang.
9. Mulane aweha pepeling, satemene pepeling iku migunani.
10. Sapa sing wedi ing Allah, bakal ngestokake pepeling.
11. Dene wong kang cilaka bakal angedohi.
12. Yaiku kang bakal nyemplung geni gedhe.
13. Ana ing kana banjur ora mati lan ora urip.
14. Sayekti bakal begja sapa sing anuceni dhirine.
15. WOng mau nyebut asmaning Allah pangerane lan anglakoni sholat.
16. Nanging sira padha milih kauripan dunya.
17. Kabegjan ing akherat iku luwih becik tur langgeng (ngungkuli kabungahan dunya).
18. Wewulang sing wis kasebut mau, uga kasebut ana ing Kitab kang kuna - kuna.
19. Kitabe(Shuhuf) Ibrahim lan Kitabe (Shuhuf) Musa.